Axel Thiel
Individuell inlämningsuppgift - portfolio / CV


Scrum


Scrum är en agil utvecklingsmetod som kännetecknas av hög flexibilitet. Metoden bygger på idéen att kontinuerliga förändringar och justering utgör en naturlig del av utvecklingsprocessen.


I Scrum finns tre roller: en produktägare, ett utvecklingsteam och en scrum master. Produktägaren verkar som en länk mellan kunden och utvecklingsteamet. Produktägaren skapar en backlog och prioriterar utvecklingsteamets arbetsuppgifter. Scrum master ser till att utvecklingsteamet följer scrummetoden och utvecklas. Utvecklingsteamet är självorganiserat.


I scrum finns fem komponenter: sprint, sprintplanering, daily scrum, spring review och sprint retrospective. En sprint är en bestämd tidsperiod (max tre veckor) under vilken utvecklingsteamet åtar sig vissa arbetsuppgifter. Varje sprint föregås av en springplanering där utvecklingsteamet går igenom produktbacklogen (se nedan) och beslutar vilka uppgifter de ska åta sig under sprinten. Daily scrum är ett dagligt återkommande möte där utvecklarna delger vad de jobbat med, vad de kommer att jobba med samt eventuella hinder. Efter varje sprint anordnas en sprint review där utvecklingsteamet, scrum master, produktägare, kunder och intressenter diskuterar vad som har gjorts och inte gjorts under sprinten. Här får kunder och intressenter möjlighet att komma med feedback. Sprint retrospective är ett möte där utvecklingsteamet, scrum master och PO utvärderar den tidigare sprinten i syfte att förbättra arbetet under nästkommande spring.


I scrum finns 3 artefakter: produktbacklog, sprintbacklog och inkrement. Produktbacklogen är en lista över alla uppgifter som behöver utföras för att skapa en slutprodukt. En springbacklog är en lista som innehåller de uppgifter utvecklingsteamet åtagit sig för en sprint. Ett inkrement är produkten som utvecklingsteamet skapat under en sprint. 


För- och nackdelar 

En stor fördel med scrum är att stora projekt delas upp i mindre bitar. Detta gör det möjligt att åtgärda oväntade problem i takt med att de dyker upp. När en sprint är avslutad kan kunder och intressenter komma med feedback och önskemål, vilket minskar risken för en misslyckad slutprodukt.


En nackdel med scrum är att metoden i mångt och mycket hänger på att produktägaren har en tydlig vision och förmågan att omvandla den till praktiska arbetsuppgifter. Utvecklingsteamet är således helt beroende av produktägaren för att kunna utföra sitt arbete väl. Ett annat problem är att produktens kvalitet riskerar att minska på grund av korta deadlines. Det är ibland svårt att i förväg veta hur lång tid en viss arbetsuppgift kommer att ta, och för stort fokus på inkrement och avklarade sprintlogs kan resultera i en mindre lyckad produkt.


Grafisk profil

En grafisk profil är en mall för grafiska uttryck. Grafiska profiler används för att skapa en enhetlig grafisk representation av ett visst företagen eller en viss organisation. En grafisk profil kan bland annat innefatta färger, logotyper, teckensnitt med mera.


För- och nackdelar/svårigheter


En fördel med en tydlig grafisk profil är att folk snabbt känner igen företaget/organisationen i fråga. Detta är gynnsamt för företag eftersom igenkännbarhet inger en känsla av trygghet, vilket i sin tur leder till ökade intäkter. För utvecklare och designers kan en tydlig grafisk profil bli en hjälpsam ledstjärna i design- och utvecklingsarbetet. 


Om den grafiska profilen är otydlig kan det vara svårt för utvecklare eller designers att skapa en produkt som kunden är nöjd med. Om en grafisk profil styr ett företags grafiska representation för mycket kan det hämma skapandet av nya grafiska uttryck. 


Tillgänglighet


I utvecklingssammanhang handlar tillgänglighet huvudsakligen om att alla människor - eller i alla fall så många som möjligt - ska kunna använda digitala tjänster. Rent konkret innebär det att utveckla tjänster som tar hänsyn till att vissa användare har sensoriska, fysiska eller kognitiva nedsättningar. För personer med synnedsättning kan det exempelvis hjälpa att skapa syntolkningsfunktionalitet. 


För- och nackdelar/svårigheter


En uppenbar fördel är att fler användare får tillgång till tjänsten i fråga. För svenska myndigheter är detta av yttersta vikt då medborgarnas möjlighet att tillgodogöra sig information är en grundbult i vår demokrati. För privata aktörer är tillgänglighet viktigt för att nå presumtiva kunder. Det är inte otänkbart att personer med nedsättningar gärna drar sig till företag som aktivt arbetar med tillgänglighet.

Ett problem som aktualiseras när man skapar tillgängliga tjänster är investering kontra nytta. Att utveckla en helt tillgänglig tjänst kan vara både kostsamt och tidskrävande, men det svårt att veta hur stor användarnyttan kommer att bli. Ett annat problem är att det inte finns någon övre gräns för hur tillgänglig en tjänst kan vara. Det är därför viktigt att fundera på de viktigaste tillgänglighetsfunktionerna och sedan implementera dem i prioriteringsordning. 








Tillgänglighetskrav


1.1.1 (A): Beskriv med text allt innehåll som inte är text.
1.4.10 (AA): Skapa en flexibel layout som fungerar vid förstoring eller liten skärm.
2.1.2 (A): Se till att markören inte fastnar vid tangentbordsnavigation
3.1.1 (A): Ange sidans språk i koden.
3.1.2 (AA): Ange språkförändringar i koden